---
title: 'Literatura espiritual'
taxonomy:
    category:
        - Other
media_order: 'kido cel xanti.mp3,towa babel 01.mp3,towa babel 02.mp3,towa babel 03.mp3,towa babel 04.mp3,towa babel 05.mp3,towa babel 06.mp3,salom maria.mp3,imisu patre.mp3'
---

# Ruhologili Literatur

### Imisu Patre

<audio controls>
 <source src="/historili-doku/ruhologili-literatur/imisu patre.mp3" type="audio/mp3" />
 <p>Your user agent does not support the HTML5 Audio element.</p>
</audio>

Imisu Patre, hu yu sen in Janatu:

Yusu name am besantogi.

Yusu wangudom am ata.

Yusu vole am befale

denpul in Dunya kom in Janatu.

Am gibe tas imi nundin imisu moydinli roti.

ji am mafu imisu malfale

denpul kom imi mafu ete hu da malfale anti imi.

Ji am no lide imi cel in yoho,

mas am hurugi imi of burya.

Koski yusu to sen wangudom

ji kowa, ji dayxerafu

dur he moywatu.

Amen

### Towa Babel

<audio controls>
 <source src="/historili-doku/ruhologili-literatur/towa babel 01.mp3" type="audio/mp3" />
 <p>Your user agent does not support the HTML5 Audio element.</p>
</audio>

Per total Dunya hay un basa ji un pala. Durki ete dao hoy dongu, ete ewreka pangu-geo in dexa Xinar, ji ete xorogar denloka.

<audio controls>
 <source src="/historili-doku/ruhologili-literatur/towa babel 02.mp3" type="audio/mp3" />
 <p>Your user agent does not support the HTML5 Audio element.</p>
</audio>

Ete loga soho, “Am ata, imi am fale ituka, ji imi atex oto finfe na sen jumbi.” Ete hare ituka fe tayti fe petra, ji ete yongu taru fe tayti fe milatu.

<audio controls>
 <source src="/historili-doku/ruhologili-literatur/towa babel 03.mp3" type="audio/mp3" />
 <p>Your user agent does not support the HTML5 Audio element.</p>
</audio>

Ete loga, “Am ata, imi am kostrui tas imi xaher ji towa hu dasu kapi dadal asman, ji imi am supraidi cel xohra, fe kaso ki imi discu in alodexa per total Dunya.”

<audio controls>
 <source src="/historili-doku/ruhologili-literatur/towa babel 04.mp3" type="audio/mp3" />
 <p>Your user agent does not support the HTML5 Audio element.</p>
</audio>

Teo infraidi cel na oko xaher ji towa hu juniinsan le kostrui da.

Teo loga, “Am oko, ete sen un demo, ji moyete hare un basa, ji hinto sen dento hu ete xoru na fale da. Fe nunya, nilto hu ete nyatu na fale da xa bepossahay. Am ata, imi am infraidi, ji denloka imi am disordenu etesu basa, celki ete no abil na soho aham etesu pala.”

<audio controls>
 <source src="/historili-doku/ruhologili-literatur/towa babel 05.mp3" type="audio/mp3" />
 <p>Your user agent does not support the HTML5 Audio element.</p>
</audio>

Fe folo, Teo disgi ete cel in alodexa xorfe denloka per total Dunya. Ete esto na kostrui xaher.

<audio controls>
 <source src="/historili-doku/ruhologili-literatur/towa babel 06.mp3" type="audio/mp3" />
 <p>Your user agent does not support the HTML5 Audio element.</p>
</audio>

Fe folo, ren namegi tas to Babel, koski denloka Teo disordenu basa de total Dunya. Xorfe denloka, Teo disgi ete per total Dunya.

### Kido cel Xanti

<audio controls>
 <source src="/historili-doku/ruhologili-literatur/kido cel xanti.mp3" type="audio/mp3" />
 <p>Your user agent does not support the HTML5 Audio element.</p>
</audio>

Gao Senyor, am sengi mi tul fe yusu xanti.

Denloka hu hay nefra, mi am plasi lubi.

Denloka hu hay malfale, mi am plasi mafu.

Denloka hu hay posarmoni, mi am plasi armoni.

Denloka hu hay malxey, mi am plasi satiya.

Denloka hu hay xanka, mi am plasi xinen.

Denloka hu hay posonxala, mi am plasi onxala.

Denloka hu hay poslumin, mi am plasi lumin.

Denloka hu hay hazuniya, mi am plasi hoxya.

Gao Kef, mi am no xerca denkwanti na beanwi kom na anwi

na beaham kom na aham

na belubi kom na lubi

koski yon na gibe, imi taslum

yon na sewanji, imi ewreka

yon na mafu, imi bemafu

yon na morcu, imi rixencu cel in finikal jiwa.

Amen

Salom, Maria

<audio controls>
 <source src="/historili-doku/ruhologili-literatur/salom maria.mp3" type="audio/mp3" />
 <p>Your user agent does not support the HTML5 Audio element.</p>
</audio>

Salom, Maria, pul fe teolutuf,

Gao Senyor sen ton yu.

Yu sen barakado intre femixu,

ji te sen barakado, fruta de yusu rahim, Yexua.

Santo Maria, Matre de Teo,

am kido pro imi, dambiyen,

fe nunya ji fe satu de imisu morcu.

Amen